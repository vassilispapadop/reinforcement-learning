Καταληκτική ημερομηνία: 20 Φεβρουαρίου 2021


Θεωρείστε ένα συμμετρικό παίγνιο συντονισμού μεταξύ 2 πρακτόρων της εξής μορφής


 





Όπου δ,ε < α,β. Για παράδειγμα α=β=1, δ=ε=-1

Υλοποιήστε ένα Q-learning, ε-greedy πράκτορα που μαθαίνει να παίζει το παίγνιο αυτό με έναν όμοιο συμπαίκτη του (οι δύο παίκτες είναι «κλώνοι»). Ο κάθε παίκτης μπορεί αν επιλέξει την ενέργεια Α ή την ενέργεια Δ.

Ο κάθε πράκτορας επικοινωνεί με το περιβάλλον το οποίο τους δίνει και την ανταμοιβή ανάλογα με τον συνδυασμό ενεργειών που έχουν επιλέξει οι πράκτορες. Κανένας πράκτορας δεν γνωρίζει την ενέργεια του άλλου και ο καθένας κάνει μια επιλογή ενέργειας ανεξάρτητα του άλλου, προσπαθώντας ατομικά να μεγιστοποιήσει το αναμενόμενο όφελός του.

Π.χ. Αν οι πράκτορες επιλέξουν συνδυαστικά τις ενέργειες (Α,Δ) τότε το περιβάλλον θα επιστρέψει στον παίκτη γραμμών δ και στον παίκτη στηλών ζ.

Το σύστημα των δύο πρακτόρων τρέχει ένα αριθμό επεισοδίων (π.χ. 100), όπου σε κάθε επεισόδιο οι πράκτορες παίζουν ένα αριθμό γύρων (π.χ. 20). Σε κάθε γύρο, ο κάθε ένας από τους πράκτορες επιλέγει μια ενέργεια και – αφού εκτελέσουν όλοι οι πράκτορες μια ενέργεια- το περιβάλλον ανακοινώνει στον καθένα την ανταμοιβή του.  
Στην αρχή του κάθε επεισοδίου, ο χρόνος τίθεται στο 0, και με αυτόν τον τρόπο οι πράκτορες λαμβάνουν εξοφλημένες ανταμοιβές κατά τη διάρκεια ενός επεισοδίου, με βάση τον παράγοντα γ που έχετε θέσει (π.χ. γ=0.9).
Δημιουργήστε διαγράμματα που δείχνουν την αξία ενέργειας ανά κατάσταση, ανά επεισόδιο, καθώς και ένα διάγραμμα ανά πράκτορα που δείχνει σε κάθε χρονική στιγμή την συνολική ανταμοιβή του.

Για την υλοποίηση της ε-greedy εξερεύνησης θεωρείστε ότι το ε (πιθανότητα επιλογής τυχαίας ενέργειας) ξεκινάει από το 1 στο 1ο επεισόδιο και μειώνεται κατά 0.01 σε κάθε επεισόδιο. Στο 100ο επεισόδιο θα είναι ε=0 και μπορείτε να τρέξετε άλλα 50 επεισόδια με ε=0 για να δείτε την κατάσταση ισορροπίας που θα έχουν επιλέξει οι πράκτορες.
